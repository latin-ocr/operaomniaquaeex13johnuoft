LECTORIBENEVOLO

SOLESMENSES BENEDICTINI

SALUTEM)

 

Praeclarae Sancti Joannis chrysostomi editioni, quam fratres Gaume ‚ studio numquam
satis laudande, paraverunt, deesse aliquid visum esset, nisi tanti Doctoris aureae sententiae
novis in Indicibus‚ qui tam egregio incepto responderent, diligenter fuissent collectae. Ne—
mo enim infitias ibit multa et magna novae huic editioni accessisse, quorum abundantiam
simul et concinnitatem probabunt omnes. J ure enim dici posse credimus opus D. Ber-
nardi de Montfaucon multum profecisse , tum ex innumeris mendorum castigationibus,
tum ex frequenti contextus ad fidem codicum optimorum collatione.

Sed nulla sortasse alia pars Montt'auconiani operis adeo necesse habebat retractationem,
atque ipsi Indices tum locorum Scripturae sacrae, a S. Doctore explanatorum, tum rerum
in ipsius seriptis memoratarum. Nusquam enim diligentissimum doctissimumque refe-
rebant auctorem, cujus nomen venerabile toti editioni praesertum plurima manca aut in-
culta jacebant3 uno verbo, cuilibet vel leviter advertenti manifestum erat opus tam im-
perfectumincomtumque longe ab oculis immortalis editoris fuisse absolutum. Quod sane
mirum non est, si quis animo reputet D.Bernardum de Montfaucon jam tertium supra
octogesimum aetatis suae annum attigisse quando, ann01738, S. Joannis Chrysostomi ter-
tius decimus tomus in publicum prodibat.

Igitur cum novae hujus editionis auctores de tantis sarciendis defectibus cogitarent,
a nobis quaesierunt ut otii nostri partem Indicibus de novo reficiendis impertiremus :
quorum quidem honestissima vota non modo non rejicienda, sed⁷ ut par erat, promto ani-
mo admittenda esse censuimus. Hinc per aliquot annos his texendis assidue vacavimus.
Dulce sane fuit novis Cucullae Benedictinae tironibus manum timidam, sed certe stu-
diosam, avorum operi admovere, ut ei complementum qualecumque , pro ipsorum te-
nuitate, adderetur. J udicent caeteri an sudoribus nostris feliciter creverit et aliquatenus
melius evaserit : nostrum sit tantummodo, singillatim, sed breviter, exponere quae in
adimplendo munere egerimus.

