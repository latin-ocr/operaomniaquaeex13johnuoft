PRAEFATIO. XI

sostomi ‚ quos nominatim ipse commemorat , non omnes totam Chrysostomi vitam descripserunt, scd ex
illis plurimi nonnulla tantum ad vitam Chrysostomi pertinentia retulere. Visionem autem illam Cyrilli ,
de qua supra loquitur Anonymus, in Notis suis affert Savilius , atque ita ridicula visa fuit Tillemontio,
ut ne memorare quidem illam dignatus sit. Swl ι S
De Georgio Alexandrino et de tribus sequentibus vitae Chrysostomi scriptoribus, a Savilio Graece p. 964(
cusis, in Latinum vertendis, et in hoc postremo Tomo publicandis pridem cogitaveram5 imo vero Geor-
gium Latine convertere coeperam τ sed ubi tot quisquilias inveni ‚ tunc poenituit coepisse , et libuitdesi-
nere, ac Leonem Imperatorem, Anonymum et Metaphrasten , qui ex Georgii faecibus hauserant, simi-
liter amandare. Nam cum horum vitae Chrysostomi scriptorum opera admodum prolixa sint, Latine
conversa non potuissent in hoc postremo Tomo contineri, et oportuisset aliurn adornare tomum; idque
nullo fructu , cum ad vitam Chrysostomi ‚ ut superius dictum est, nihil possint afferre momenti. Qua-
propter his on1issiS‚a Vita Chrysostomi per Palladium, Helenopoleos episcopum ct Chrysostomo coaevum,
incipiemus z qui Chrysostomi partes sectatus, multa retulit, quac ipse viderat et quorum consors fuerat.
Deinde vero Vitam S. doctoris opponemus, ex ejus maxime scriptis etex side dignis auctoribus a nobis

adornatam.

DE VITA S. JOANNIS CHRYSOSTOMI

EX DIALOGO HISTORICO PALLADII HELENOPOLEOS EPlSCOPl,

QUEM IN llUJUS POSTREMI Tom PRINCIPIO EDI CURAVIMUS.

wrm„

Hunc scriptorem Graece et Latine prior edidit vir doctissimus Emericus Bigotius amicus noster, qui
anno 4689 defunctus est. Is in Bibliotheca Medicea cx Codice quodam hoc opus exscripsit, et Latine
ab se accurate conversum Lutetiae Parisiorum edi curavit anno 1680. Ejusdem operis jam diu Latinam
versionem fecerat, et typis mandari curaverat Ambrosius Camaldulcnsis Venetiis, qui, ut infra refert
Bigotius ‚ eodem quo ipse Codice usus ‚ non pauca de suo addida. Ex hac igitur Bigotii Editione hanc
nostram adornavimus.

Licet autem ille quam accuratissime poterat hanc Palladii historiam ex Codice Mediceo exscripserit3
missae tamen nobis sunt variae lectiones a docto viro exceptae, qui Palladium a Bigotio cusum cum
eodem Mediceo Codice contulerat: inter eas autem varias lectiones , quaedam, sed paucissimae, sunt ,
quae omnino germanae et verae videntur, licet cum Bigotiana Editione non consentiant; ut in decursu
hujus Editionis nostrae animadvertet eruditus lector. Nemo euim quantumvis doctus, quantumvis accu-
ratus sit, ut erat certe D. Bigotius‚ pari semper animi attentione uti potest. [Exstat in Bibliotheca
Regia exemplar Editionis Bigot., cujus margini inscriptae sunt lectiones Codicis nescimus a quo v. d.
iterum collati: quas scripturas deprehendimus illas ipsas esse de quibus loquuntur Benedictini. ]

Illam verr· praefationis Bigotianae partem, qua* ad Vitam Chrysostomi a Palladio adornatam spectat Ἰ

hic apponendam esse censuimus :

